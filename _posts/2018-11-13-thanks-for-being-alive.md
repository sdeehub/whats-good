---
layout: post
title:  "ขอบคุณการมีชีวิตอยู่"
date:   2018-11-13 19:41:08 +0700
description: # Add post description (optional)
img: https://res.cloudinary.com/sdees-reallife/image/upload/v1555207707/Screenshot_from_2019-04-14_09-06-54.png # Add image post (optional)
tags: [2018-11]
author: # Add name author (optional)
---
อยากรู้เหมือนกันนะว่าธรรมชาติต้องใช้อะไรมากมายขนาดไหน เป็นหลายพันล้านปีถึงได้ทำให้เกิดเผ่าพันธ์ต่างๆ และมนุษย์ขึ้นมาแบบนี้ จะเรียกว่าผ่านการสูญเสียได้มั๊ย? เพราะหลายเผ่าพันธ์ก็หายสาปสูญไป แล้วเราคนๆ หนึ่งจะทำอะไรให้เป็นคุณ เป็นประโยชน์ขึ้นมาได้บ้าง?

รู้สึกว่าเราติดค้างในสิ่งต่างๆ มากมายเหลือเกิน ทรัพยากรธรรมชาติ ดิน น้ำ อากาศ อาหาร ที่อยู่อาศัย เอาแค่ที่เป็นพื้นฐานก็มากมายมหาศาลแล้ว ในการบริโภค ในการใช้ให้หมดไป แล้วการมีชีวิตของเราได้ให้คุณค่า ได้ส่งต่อประโยชน์ของการมีชีวิตได้คุ้มค่าแล้วมั๊ยนะ?

วันนี้รู้สึกขอบคุณมากมายกับการที่เราได้มีชีวิตอยู่ แน่นอนว่าเราก็ไม่ได้จะได้ทุกๆ อย่างดั่งใจไปซะทุกเรื่อง แต่นั่นดูแล้วไม่น่าจะมีความสำคัญใดๆ เลย ถ้าเทียบกับการที่เรายังมีชีวิตอยู่ ต้องหายใจเข้าไป และต้องดื่มกินมากมาย เพียงแค่นี้ความรู้สึกขอบคุณที่ต้องมีต่อธรรมชาติก็มากมายท่วมท้นเป็นที่สุดแล้วจริงๆ

ขอบคุณภาพประกอบ: Photo by Lesly Juarez on Unsplash
