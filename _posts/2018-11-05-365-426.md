---
layout: post
title:  "ขอบคุณ -ชาร์จไว- ใช้มาได้ดีจริงๆ"
date:   2018-11-05 13:38:08 +0700
description: # Add post description (optional)
img: https://res.cloudinary.com/sdees-reallife/image/upload/v1555207707/Screenshot_from_2019-04-14_09-06-54.png # Add image post (optional)
tags: [2018-11]
author: # Add name author (optional)
---
แบทหมดแต่ชาร์จได้ไว สบายใจและใช้ได้ดีจริงๆ  - หลายครั้งแล้วนะที่คิดว่าจะเขียนเรื่องเกี่ยวกับ 'การชาร์จไว' หรือ 'Turbo Charge' เก็บไว้ แต่สุดท้ายก็ไม่ได้เขียนสักที มาถึงวันนี้เลยตัดสินใจ ยกตอนนี้ให้เป็นการขอบคุณมือถือ Moto เครื่องนี้และการชาร์จไวไปพร้อมๆ กันด้วยเลย

Moto G4 Plus สีขาว สดใส ใช้มานานก็ยังสดใสอยู่ แต่แบทเหมือนเริ่มจะเสื่อมล่ะเพราะหมดไว แต่ก็ต้องขอบคุณและขอบใจมากๆ นะ เป็นเครื่องมือที่ได้ใช้ทำประโยชน์หลายเรื่องทีเดียว Blogger นี่ก็เริ่มได้ก็เพราะมือถือเครื่องนี้ล่ะ

อีกอย่างคือเรื่องชาร์จไว อันนี้ต้องขอบใจมากๆ สะดวกรวดเร็วจริงๆ ทำให้สมัยที่ใครๆ ต้องใช้แบทสำรอง ของเราก็ไม่ต้อง เพราะหาที่เสียบปลั๊กได้สักเดี๋ยวเดียวก็ไปได้ล่ะ อันนี้ต้องให้เครดิตกับแมนด้วย เพราะช่วยให้เรารู้จักกับเรื่องนี้ตอนเดินทางไปติดตั้งเครื่อง

อีกอย่างที่ขอบใจ Moto G4 Plus ไว้ด้วยคือ Gesture นะ หมุนข้อมือ 2 รอบ ก็เปิดกล้องได้ล่ะ อันนี้สะดวกจริงๆ ถึงจะไม่ชอบถ่ายเอง แต่ก็ส่งกล้องให้คนอื่นถ่ายได้ สะดวกและง่ายจริงๆ
