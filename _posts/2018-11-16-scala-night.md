---
layout: post
title:  "Scala"
date:   2018-11-16 17:27:08 +0700
description: # Add post description (optional)
img: https://res.cloudinary.com/sdees-reallife/image/upload/v1555237567/IMG_6291.jpg # Add image post (optional)
tags: [2018-11]
author: # Add name author (optional)
---
เมื่อวานนี้ไปสกาลา กลับมาดึกมากแล้วเลยไม่ได้จดเอาไว้ วันนี้เลยได้ใช้เวลานี้ขอขอบคุณ คุณความดีต่าง ๆ สถานที่ สถานบันเทิงทั่ว ๆ ไป ที่เราได้เคยแวะไปใช้บริการมา ทุกที่ก็คงต้องมีเรื่องราวต่าง ๆ มากมายเกิดขึ้นแล้วก็ผ่านไป ดีหรือร้ายก็ตามแต่เหตุและปัจจัยที่ล้วนต่างกัน สำหรับเราเองได้พบเจอแต่เรื่องที่ดี ในโรงหนังก็ได้ดูหนังอย่างมีความสุข เมื่อคืนไม่ได้ไปดูหนังแต่ก็ได้นั่งรอ นั่งพักอย่างสบายตัว สบายใจ เวลาผ่านไปเป็นหลายสิบปี จากรุ่นของเรา สู่รุ่นของลูก ความเป็นไปมีมากมาย มาถึงตอนนี้ก็ได้แต่รู้สึกขอบคุณและขอภาวนาให้ทุก ๆ อย่างในทุก ๆ ที่เกิดขึ้น ตั้งอยู่และดำเนินไปด้วยดีกันถ้วนหน้า เจริญรุ่งเรืองให้เป็นเรื่อง เป็นความทรงจำที่งดงามกับทุกผู้คนตลอดไป - ขอบคุณโรงหนังสกาลา สยาม ลิโด้ แมคแคนน่า ที่อยู่แถว ๆ นั้นด้วยกัน นานมาแล้วพวกเราก็ดูหนังกันอยู่แถวนั้น ตอนนี้มีแค่โรงสกาลา ที่ยังเหลืออยู่
