---
layout: post
title:  "ขอบคุณหนังสือเล็กๆ เล่มนี้"
date:   2018-11-08 23:38:08 +0700
description: # Add post description (optional)
img: https://res.cloudinary.com/sdees-reallife/image/upload/v1555236574/IMG_20181109_203105835.jpg # Add image post (optional)
tags: [2018-11]
author: # Add name author (optional)
---
เพราะเมื่อวานไม่ได้เขียน วันนี้ก็เลยเขียน 2 ครั้ง และเพราะเมื่อวานไม่ได้เขียนเลยทำให้นึกถึง คำว่า 'อดทนและอ่อนโยนกับตัวเราเอง'

ปกติเราจะอดทนเพื่อคนอื่นและให้สัญญากับคนอื่น แต่กับตัวเราเองแล้วเราอาจจะลืมไป ไม่ได้อดทนกับตัวเราสักเท่าไหร่ เริ่มลงมือก็จะหวังผลในทันที เมื่อผิดพลาดก็จะพาลตำหนิตัวเองและล้มเลิกความตั้งใจต่างๆ ไป

ในความจริงแล้ว เราเองก็ควรที่จะได้รับความอ่อนโยน การให้อภัย การให้โอกาส การอดทนและรอคอยความสำเร็จจากความพยายามของตัวเราเองเช่นกัน ถึงจะผิดพลาดจากความที่ตั้งใจไว้ แต่ก็ขอให้เราอดทนและอ่อนโยนกับตัวเราไว้เสมอๆ

ต้องขอขอบคุณหนังสือเล่มนี้ที่เตือนสติให้เราได้คิด และให้ความสุขกับเราเวลาที่เราได้อ่าน หนังสือที่ช่วยบอกว่าคุณค่าของสิ่งเล็กๆ น้อยๆ คุณค่าของเราและความสุขที่ยิ่งใหญ่ภายในนั้นเป็นยังไง

ดีใจและรู้สึกขอบคุณจริงๆ
