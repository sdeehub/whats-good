---
layout: post
title:  "วันที่เหนื่อยหน่อยนะ"
date:   2018-11-15 21:11:08 +0700
description: # Add post description (optional)
img: https://source.unsplash.com/8A9xMdcUMmk # Add image post (optional)
tags: [2018-11]
author: # Add name author (optional)
---
ในวันที่เหนื่อยหน่อย หรืออาจจะเหนื่อยมากหน่อยอย่างวันนี้ เหนื่อยกายนั่นไม่เท่าไหร่ เหนื่อยใจแบบเหนื่อยที่ย้ำอยู่ข้างในอันนี้น่าจะเป็นความหมายของการเหนื่อยในวันนี้ ทบทวนเรื่องราวที่เกิดขึ้นผ่านมา-ผ่านไป ดูเหมือนอะไรๆ ผิดพลาดกันไปตามๆ กัน ดูเหมือนว่าอนาคตข้างหน้าจะยิ่งกว่าทางตัน เพราะเห็นได้ชัดว่ามันวุ่นวายและเสื่อมถอยลงไปทุกที หลายคนอาจจะบอกว่าความจริงไม่ได้เป็นแบบนี้ แต่ถ้านี่คือความจริงของเราที่ว่าเป็นแบบนี้ล่ะ?

ขอบคุณนะ ขอบคุณในการหยุดพัก ขอบคุณในความรัก ขอบคุณในจินตนาการ ความคิดยังคงเป็นของเรา หลับตาฝันเอาว่าทุกอย่างจะสดใส ใช่! ทุกอย่างนั้นสดใส ตั้งใจขอบคุณในชีวิตความเป็นไป และใช้จินตนาการไปในด้านที่สดใส มั่นใจ ตั้งใจ เดินต่อไป เมื่อยังมีลมหายใจ เมื่อชีวิตยังอยู่ให้รอดต่อไป และเมื่อถึงเวลาเราก็คงไปห้ามความตายไม่ได้เช่นกัน ก่อนที่จะได้พบกัน(ความตาย) เราจะหลับตาและลืมตาฝัน ฝันให้สวยงามที่สุดเท่าที่จะจินตนาการได้ ขอบคุณๆ ขอบคุณ!

*Photo by [Andrés Salas](https://unsplash.com/@andressalas) on [Unsplash](https://unsplash.com/)*
